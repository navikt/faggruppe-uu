# Oppstartsmøte for Faggruppe
Til stede:
* Richard Borge
* Daniel Winswold
* Ida Onshus
* Per Olav Mariussen
* Even Haasted

Temaet for dette møtet var oppstart. Vi snakket litt om retning, temaer, mål, arbeidsform og annet oppstartsrelatert.

## Overordnete mål
* Det er ønskelig at deler av denne faggruppen blir av teknisk art; at man får noe konkrete resultater. Derfor ser vi for oss å jobbe med en eksempelapplikasjon som inneholder en del eksempler. Forhåpentligvis kan disse eksemplene hjelpe andre som skal løse noen utfordringer innen UU.
* Vi ønsker å se litt på ulike verktøy for å teste ut UU-løsninger. Det er da naturlig at disse presenteres for gruppen ved at en person forbereder et enkelt innlegg.
* Se på Best Practices rundt UU og sette opp noen konkrete ting å forholde seg til
* Selv om vi har en forståelse for hvorfor UU er viktig, kan det være interessant å lære litt om hva som er de største utfordringene med UU i NAV. Her vil det være naturlig å dra veksel på de som allerede jobber med UU i NAV i dag.
* Vi ønsker å være synlige og prøve å arrangere en workshop eller noen demoer i løpet av høsten.

## Arbeidsform
* Vi ser for oss ca en samling i måneden på ca 3 timer (selvsagt fleksibelt).
* Disse samlingene skal inneholde
  * Eksterne presentasjoner, enten det er youtube, noen som jobber på NAV eller besøk (for eksempel på sanselabben)
  * Interne presentasjoner, altså at en i gruppa får i oppgave å forberede noe, enten noe de har lest, eller noe de har kodet
  * Praktisk workshop der vi jobber med temaer foreslått på forhånd
* Vi bruker Slack for å diskutere og foreslå fremtidige temaer og planlegger samlingene der. Dersom man finner noe interessant kan dette postes på Slack kanalen.

## Mulige temaer
Etter en initiell idemyldring så kom vi opp med følgende temaer (videre arbeid skjer på Slack):
* Hva er de største utfordringene med UU i NAV, hva bør utviklere fokusere på?
* Kan design bryte med brukeropplevelser / UU?
* Innsikt: Hvordan oppleves ulike websider med skjermleser?

## Mulige oppgaver
* Lag en dårlig side og prøv å fikse den. Belyse problemstillinger og hva man kan gjøre.
* Jobbe med eksempelapplikasjon
